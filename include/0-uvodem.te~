\cleardoublepage\phantomsection   % cleardoublepage a phantomsection udělají že odkaz z obsahu vede NAD nadpis, jinak vede POD
\addcontentsline{toc}{chapter}{Úvodem}
\chapter*{Úvodem}

Problémy dynamického rozhodování lze nalézt v mnoha oblastech, od matematické teorie her přes optimalizaci algoritmů až po ryze praktické záležitosti, jakou je například logistika. Základní teorie dynamického rozhodování je převzata z knihy {\em Dynamic Programming and Optimal Control}, \cite{bib:bert1}.

Pro tuto třídu problémů si nadefinujeme jednotný, ale přitom jednoduchý matematický rámec. Jednoduchou úvahou nahlédneme algoritmus, který najde optimální řešení ve smyslu nejnižší střední hodnoty očekávané ztráty.

Do nadefinovaného rámce však nebudou některé problémy na první pohled zapadat. Ukážeme si několik obecnějších případů, které bude možné přeformulovat. Na stranu druhou nás budou zajímat i případy konkrétnější, u kterých využijeme jejich vlastnosti ke zrychlení resp. zjednodušení řešení.

Stěžejní reformulací této práce bude případ s nepřesnou znalostí stavu, kterému se v konkrétním zadání věnuje i druhá kapitola. V příslušné sekci se snažím zkompletovat všechny myšlenky i kroky důkazů potřebné k odvození důležitých filtračních hustot pravděpodobnosti tak, aby pokud možno každý závěr byl podložen.

Zmíněná druhá kapitola se zabývá problémem bandity, což je archetypální problém tzv. {\em reinforcecment learning}, \cite{bib:reinf_survey}, a je využívaný též jako benchmarkový problém. Rozebírám zde článek autorů Garivier, Cappé \cite{bib:kl-ucb}, ve kterém je představen algoritmus KL--UCB. Z důkazu jeho chování přináším pouze vybranou část, kde se pracuje s použitou omezující funkcí.
